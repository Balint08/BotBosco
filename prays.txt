Imádott Jézusom!;Lábunk együtt járjon,;kezünk együtt gyűjtsön,;szívünk együtt dobbanjon,;bensőnk együtt érezzen,;elménk gondolata egy legyen,;fülünk együtt figyeljen a csöndességre,;szemünk egymásba nézzen és tekintetünk összeforrjon,;ajkunk együtt könyörögjön az Örök Atyához irgalomért! Ámen.
Imádlak Istenem és szeretlek tiszta szívemből!;Köszönöm, hogy megteremtettél,;hogy katolikus kereszténnyé tettél,;s hogy ezen az éjszakán megtartottál!;Felajánlom neked mai napom jó cselekedeteit.;Add, hogy minden tettem;szent akaratod szerint való legyen;a Te nagyobb dicsőségedre.;Őrizz meg a bűntől és minden bajtól!;Kegyelmed legyen mindig velem és szeretteimmel!;Ámen.
Imádlak Istenem és szeretlek tiszta szívemből!;Köszönöm, hogy megteremtettél,;hogy katolikus kereszténnyé tettél,;s hogy ezen a napon megtartottál.;Bocsásd meg a nap folyamán elkövetett rosszat,;s ha valami jót cselekedtem fogadd el azt.;Őrizz engem a pihenés alatt és szabadíts meg a veszélyektől.;Kegyelmed legyen mindig velem és szeretteimmel!;Ámen.
Ha az élet terhe nehéz, gondolj másokra...;Ha Te lelassítod lépteidet, ők megállnak.;Ha Te beleunsz, ők abbahagyják.;Ha Te leülsz, ők lefekszenek.;Ha Te kételkedsz, ők reményt vesztenek.;Ha Te kritizálsz, ők rombolnak.;Ha Te előttük lépkedsz, ők kikerülnek.;Ha Te kezedet adod, ők bőrüket se sajnálják.;Ha Te imádkozol, ők szentek lesznek.
Uram!;Hálát adok, mert bízol bennem,;és hiszel abban,;hogy éppen én szolgálhatok;és hasznára lehetek másoknak.;Köszönöm, hogy életem azt tanúsítja;- fontos vagyok Neked.;Köszönöm a sok örömöt,;amelyet ajándékul adsz,;de főleg a nehézségeket,;melyekkel megtanítasz;egyre felnőttebbé válni.;Add meg, hogy képes legyek;mindig más szemmel nézni;és így megújítani a mindennapi dolgokat.;Taníts meg lelkesen és nem megszokásból átélni mindazt,;amit az élet elém tár,;hogy így életet öntsek abba is,;ami nehéznek és szürkének tűnik.;Add, hogy Tőled kapott elkötelezettségem,;mint fiatal animátor,;először alkalom legyen arra,;hogy megtanuljak igazán szeretni,;majd eszköz, amely által;megmutatod a világnak szeretetedet.;Uram, kérlek, kísérj utamon,;mert sokszor nehéz megtalálni;a kitaposott ösvényt,;amely a csúcsra visz!